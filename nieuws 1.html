<!DOCTYPE html>
<html>
<head>

    <title>nieuws 1</title>
</head>
<body>
<h3>Choukoud wil ondanks deceptie in Rotterdam marathon lopen op Spelen</h3>
<p>Khalid Choukoud heeft de marathon toch nog niet afgeschreven, ook al zinspeelde de Haagse atleet zondag na de deceptie in Rotterdam dat hij nooit meer de klassieke afstand van 42,195 kilometer wilde lopen.
    "Opgeven is geen optie. In 2018 zal ik geen marathons meer lopen, maar in 2019 wil ik proberen een ijzersterke comeback te maken en me te kwalificeren voor de Olympische Spelen van 2020 in Tokio", schrijft de 32-jarige atleet op Instagram.

    Choukoud vertrok in Rotterdam met als doel zijn persoonlijke toptijd van 2.10,52 te verbeteren, maar bij de start ging het al mis. Hij kwam in het gedrang ten val en na 36 kilometer stapte hij ontgoocheld uit.

    "Door de val heb ik tijdens de marathon veel last van mijn schouder gehad en kon ik de wedstrijd niet uitlopen. Na de finish ging er veel door mij heen, waaronder de gedachte om helemaal te stoppen met de marathon."

    "Na een nachtje slapen kom ik terug op die beslissing. Ik wil mijn fans, mijn volgers en de mensen die van mij houden niet teleurstellen."

    Tilburg
    De rest van dit jaar richt Choukoud zich op de kortere afstanden. "Ik zal mij volledig voorbereiden op de halve marathon, de cross en wedstrijden op de baan. Het is met name mijn doel om goed genoeg te zijn bij de Europese kampioenschappen in Tilburg en daar een topprestatie neer te zetten."

    De EK veldlopen in Tilburg worden in december gehouden.</p>

    <img src="https://media.nu.nl/m/sc9xlt3al6hl_wd640.jpg/choukoud-wil-ondanks-deceptie-in-rotterdam-marathon-lopen-spelen.jpg">
<ul>
    <h3>Navigatie menu</h3>
</ul>
</ul>
<ul>
    <a href="Marathon.html">Home</a>
</ul>
<ul>
    <a href="Aanmelden.html">Aanmelden</a>
</ul>
<ul>
    <a href="legitimatie.html">Legitimatie</a>

</ul>
</body>
</html>